VIII PRAEFATIO.

henburgio congestis iam aliquatenus perspicere mihi visus
essem, tum demum accuratius cognovi, postquam a Fran·
cisco de F uria, meritissimo bibliothecae Laurentianae prae·
fecto, accurata novem codicum Florentiuorum mss. colla·
tione instructus sum. Quo subsidio rei gerendae confisus
oum impigre me ad recensendum veterem scriptorem con·
tulissem, ipsam editionem sic institui, ut expositis in prae·
satione critices factitandae rationibus, cum professus essem
“ nihil me de coniectura aut mea aut aliorum, nisi quod in·
dicassem, positurum, adiecta simul bonorum codicum scri·
ptura, satis iam tuto dc fide recensionis meae iudicari
posse videretur. Neque tamen non commentarios quoque
in publicum edere constitueram, quos inter recensendum
textum de singulis locis et. emendandis et interpretandis
conscripseram plenissimos, si prius praesenti necessitati, ut
elegantissimus Latinitatis auctor in scholis recte legi pos-
set, satis fecissem. Id vero consilium diu morata sunt
cum alia tum praecipue bibliopolae, honestissimi hominis,
sed, ut par est, in suo negotio gerendo cautissimi, lentitudo:
qui curn novam editionem suam minus cupide expeti vide·
ret, non tam quod recensio nostra a vetere quodam arti-
fice acriter reprehensa, quam quod ab alio quodam nostra·
rum partium defensore illico et aliquantum viliore pretio
repetita esset, Curtium Rufum non eum esse scriptorem
opinabatur, in quo exornando hominibusque commendando
sumtus faceret. Neque ego is cram, cui cum alia multa
agenda essent, laboriosum opus obtrudere lectoribus pla·
ceret: et tempus videbatur dandum csse hominibus, sia
praeiudicatis opinionibus ad meliorem veteris auctoris aesti-
mationem devenire mallent

Interim dum cessat opus et commentarii iu scriniis
continentur, nova quaedam subsidia critica accesserunt,

 

