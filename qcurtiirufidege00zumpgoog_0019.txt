x11 PRAEFATIO.

rem non pertinent, sed infinitam veterum librariorum licen·
tiam demonstrant, in appendicem reieci. Videntur enim
ad plenitudinem operis necessariae esse, habentque eum
usum, ut et cognationes codicum certius distinguas et libra·
riorum ingenia solitasque scribendi aberrationes cognoscas,
rem in exercenda Latinorum librorum critice minime in-
utilem. Neque tamen boc a me obtinere potui, ut omnia
omnino codicum mss. et nune primum et olim collatorum
scribendi ludibria proponerem: immo omnem hanc diligen·
tiam in Florentinis Beruensibusque et qui a Snakenburgio
collati sunt libris continui ab iis libris, de quorum accu-
rata collatione parum constat, abstinui ideoque Freinshe-
mianum illum thesaurum incertissimae auctoritatis non expi-
lavi, tantum quod Palatini 1 ceteris diligentius collati cum
aliquot Florentinis cognationem lectionibus annotandis se·
¹ dulo persecutus sum.

Sed quoniam verborum critice et grammatica inter·
pretatio sine rerum exploratione minime procedit, commen-
tariorum non exigua pars in rebus historicis et geographi·
cis et auctorum veterum, qui dc rebus Alexandri scripse· -
runt, comparatione versatur. Quamquam in eo genere
omnem verbositatem ac derebus incertis nec ad liquidum
perducendis disputandi libidinem compressi, dum adiuvare
Q. Curtii lectionem, non ipsam historiam enarrare cupio
Quod quo magis assequerer, tabulam geographicam desi·
gnandam libroque adiiciendum curavi, maximo quo ficri
potuit studio secundum recentissimorum auctorum obser·
vationes compositam, nec tamen a coniectandi periculis
liberam Satis euim constat, illas terras hac aetate minus
esse cognitas, quam fuenmt veteribus, et in describendis
regis Alexandri itineribus quaedam ob auctorum dissensio·
nem nostramque locorum ignorationem pro incertis dere·

 

